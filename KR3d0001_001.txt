# -*- mode: mandoku-view; -*-
#+TITLE: 齊民要術
#+DATE: 2015-09-11 03:53:17.486514
#+PROPERTY: ID KR3d0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB03n0136-001齊民要術-卷第一.
<pb:KR3d0001_SBCK_001-1a>¶
齊民要術卷第一¶
　　　　　耕田第一¶
　　　　　收種第二¶
　　　　　種榖第三¶
　　　　耕田第一¶
(周書曰神農之時天雨粟神農遂耕而種之作陶冶斤斧為耒耜/鉏耨以墾草莽然後五榖與助百果蔵實世本曰倕作耒耜倕神)¶
(農之臣也吕氏春秋曰耜博六寸爾雅曰斪斸謂之定犍為舍人/曰斪斸鋤也名定纂文曰養苗之道鋤不如耨耨不如鏟鏟柄長)¶
(二赤刅廣二寸以剗地除草許慎説文曰耒手耕曲木也耜耒端/木也斸斫也齊謂之鎡基一曰斤柄性自曲者也田陳也樹榖曰)¶
(田象四口十阡陌之制也耕犁也從耒井聲一曰古者井田劉熈/釋名曰田填也五穀填滿其中犂利也利則發土絶草根耨似鋤)¶
(嫗耨禾也斸誅也主/以誅鋤物根株也)¶
<pb:KR3d0001_SBCK_001-1b>¶
凡開荒山澤田皆七月芟艾之草乾即放火¶
至春而開墾(根朽/苜功)其林木大者&KR1937;(烏更/反)殺之葉¶
死不扇便任耕種三嵗後根枯莖朽以火燒¶
之(入地/盡也)耕荒畢以鐵齒&KR1564;楱(爼侯/切)再徧杷之¶
漫擲黍穄勞(郎到/反)亦再徧明年乃中為榖田¶
凡耕髙下田不問春秋必須燥濕得所為佳¶
若水旱不調寧燥不濕(數年不佳/燥耕雖塊一經得雨地則粉/觧濕耕堅垎)¶
(諺曰濕耕澤鋤不如歸去言無益而有損濕/耕者白背速&KR1564;楱之亦無傷否則大惡也)春耕㝷手勞¶
(古曰耰今曰勞説文曰耰摩田器今/人亦名勞曰摩鄙語曰耕曰摩勞也)秋耕待白背勞(春/既)¶
(多風若不㝷勞地必虚燥秋田㙷/實㙷勞令地硬諺曰耕而/不勞不如作暴盖言澤難遇喜天時故也桓寛鹽鐵論曰茂木之)¶
<pb:KR3d0001_SBCK_001-2a>¶
(下無豐草大塊/之間無美苗)凡秋耕欲深春夏欲淺犂欲亷勞¶
欲再(犂亷耕細牛復不疲再/勞地熟旱亦保澤也)秋耕䅖(一感/反)青者為上¶
(比至冬月青草復生/者其美與小豆同也)初耕欲深轉地欲淺(耕不深地/不熟轉不)¶
(淺動生/土也)菅茅之地冝縱牛羊踐之(踐則/根浮)七月耕¶
之則死(非七月/復生矣)凡美田之法緑豆為上小豆¶
胡麻次之悉皆五六月中䆊(美/懿/反漫掩也)種七月八月¶
犁䅖殺之為春榖田則畒收十石其美與蠶¶
矢熟糞同凡秋收之後牛力弱未及即秋耕¶
者榖黍穄粱秫茇(古末/反)之下即移羸速鋒之¶
也恒潤澤而不堅硬乃至冬初常得耕勞不¶
<pb:KR3d0001_SBCK_001-2b>¶
患枯旱若牛力少者但九月十月一勞之至¶
春(湯歴/反)種亦得禮記月令曰孟春之月天¶
子乃以元日祈榖於上帝(鄭𤣥注曰謂上辛日郊祭/天春秋傳曰春郊祀后稷)¶
(以祈農事是故啓蟄而郊/郊而后耕上帝太㣲之帝)乃擇元辰天子親載耒耜¶
帥三公九卿諸侯大夫躬耕帝籍(元辰盖郊後/吉辰也帝籍)¶
(為天神借民力/所治之田也)是月也天氣下降地氣上騰天地¶
同和草木萌動(此陽氣蒸達可耕之&KR0049;也農書曰/土長冐橛陳根可拔耕者急發也)命田¶
司(司謂田畯/主農之官)善相丘陵阪險原隰土地所冝五¶
榖所殖以教導民田事既&KR0346;先定凖直農乃¶
不惑仲春之月耕者少舍乃脩闔扇(舍猶止也/蟄蟲啓户)¶
<pb:KR3d0001_SBCK_001-3a>¶
(耕事少閒而治門户用/木曰闔用竹葦曰扇)無作大事以妨農事孟夏之¶
月勞農勸民無或失時(重力勞/来之)命農勉作無¶
休於都(急趣農也王居明堂/禮曰無宿於國也)季秋之月蟄蟲咸俯¶
在内皆墐其户(墐謂𡍼閉之/此避殺氣也)孟冬之月天氣上騰¶
地氣下降天地不通閉藏而成冬勞農以休¶
息之(黨正屬民飲酒/正齒位是也)仲冬之月土事無作慎無發¶
蓋無發屋室地氣且泄是謂發天地之房諸¶
蟄則死民必疾疫(大隂用事尤重閉蔵案今世有十月十/一月耕者匪直逆天道害蟄蟲地亦無)¶
(膏潤收必/薄少也)季冬之月命田官告人出五種(命田官/告民出)¶
(種大寒過農/事將起也)命農計耦耕事脩耒耜具田器(耜者耒/之金耜)¶
<pb:KR3d0001_SBCK_001-3b>¶
(廣五寸田器/鎡錤之屬)是月也日窮于次月窮于紀星迴于¶
天數將㡬終(言日月星辰運行至此月皆/市於故墓次舍也紀猶舍也)嵗且更始專¶
而農民毋有所使(而猶汝也言專一汝農民之心令人預有/思於辨稼之事不可徭役則志散失其業)¶
(趙岐注曰言/也)孟子曰士之仕也猶農夫之耕也(仕之為急若)¶
(農夫不/耕不可)魏文侯曰民春以力耕夏以強耘秋以¶
收歛雜隂陽書曰亥為天倉耕之始吕氏春¶
秋曰冬至後五旬七日昌生昌者百草之先¶
生也於是始耕(髙誘注曰昌/昌蒲水草也)淮南子曰耕之為事¶
也勞織之爲事也擾擾勞之事而民不舍者¶
知其可以衣食也人之情不能無衣食衣食¶
<pb:KR3d0001_SBCK_001-4a>¶
之道必始於耕織物之若耕織始&KR0004;甚勞終¶
必利也衆又曰不&KR0014;耕而欲黍粱不&KR0014;織而¶
喜縫裳無其事而求其功難矣汜勝之書曰¶
凡耕之本在於趣時和土務糞澤早鋤早穫春¶
凍觧地氣始通土一和解夏至天氣始暑隂¶
氣始盛土復觧夏至後九十日晝夜分天地¶
氣和以此時耕田一而當五名曰膏澤皆得¶
時功春地氣通可耕堅硬強地黒壚土輒平¶
摩其瑰以生草草生復耕之天有小雨復耕¶
和之勿令有塊以待時所謂強土而弱之也¶
<pb:KR3d0001_SBCK_001-4b>¶
春&KR0049;地氣始通椓橛木長赤二寸埋赤見其¶
二寸立春後土塊散上没橛陳根可拔此時¶
二十日以後和氣去即土剛以時耕一而當¶
四和氣去耕四不當一杏始華榮輒耕&KR0127;土¶
弱土望杏花落復耕耕輒藺之草生有雨澤¶
耕重藺之土甚輕者以牛羊踐之如此則土¶
強此謂弱土而強之也春氣未通則土歴適不¶
保澤終嵗不宜稼非糞不解慎無旱耕湏草¶
生至可種時有雨即種土相親苗獨生草穢¶
爛皆成良田此一耕而當五也不如此而旱¶
<pb:KR3d0001_SBCK_001-5a>¶
耕塊硬苗穢同孔出不可鋤治反為敗田秋¶
無雨而耕絶土氣土堅垎名曰腊田及盛冬¶
耕泄隂氣土枯燥名曰脯田脯田與腊田皆¶
傷田二嵗不起稼則一嵗休之凡麥田常以¶
五月耕六月再耕七月勿耕謹摩平以待種¶
時五月耕一當三六月耕一當再若七月耕¶
五不當一冬雨雪止輒以藺之掩地雪勿使¶
從風飛去後雪復藺之則立春保澤凍蟲死¶
來年冝稼得時之和適地之冝田雖薄惡收¶
可畒十石崔寔四民月令曰正月地氣上騰¶
<pb:KR3d0001_SBCK_001-5b>¶
土長冐橛陳根可拔急菑強土黒壚之田二¶
月隂凍畢澤可菑羙田緩土及河渚小處三¶
月杏華盛可菑沙白輕土之田五月六月可¶
菑麥田崔寔政論曰武帝以趙過為搜粟都¶
尉教民耕殖其法三犁共一牛一人將之下¶
種挽耬皆取備焉日種一頃至今三輔猶頼¶
其利今遼東耕犁轅長四赤廽轉相妨既用¶
兩牛兩人牽之一人將耕一人下種二人挽¶
耬凡用兩牛六人一日纔種二十五畒其懸¶
絶如此(案三犁共一牛若今三脚耬矣未知耕法如何今自濟/州巳西猶用長轅犁兩脚耬長轅耕平地尚可於山澗)¶
<pb:KR3d0001_SBCK_001-6a>¶
(之間則不任用且廼轉至難費力未若濟人蔚犁之/柔便也兩脚耬種壠穊亦不如一脚耬之得中也)¶
　　　收種第二¶
(楊泉物理論曰粱者黍稷之揔名稻者溉種之揔名菽者衆豆之/揔名三榖各二十種為六十蔬果之實助榖各二十凡為百種故)¶
(詩曰播厥/百榖也)凢五榖種子浥鬰則不生生者亦㝷¶
死種雜者禾則早晚不均春復减而難熟糶¶
賣以雜糅見疵炊爨失生熟之節所以特冝¶
存意不可徒然粟黍穄粱秫常嵗嵗别收選¶
好穗純色者劁(才彫/反)刈髙懸之至春治&KR0145;别¶
種以擬明年種子(耬耩䅖種一斗可種一畝量/家田所須種子多少而種之)其别種¶
種子甞須加鋤(鋤多則/無秕也)先治而别埋(先治埸浄不雜/窖埋又勝器盛)¶
<pb:KR3d0001_SBCK_001-6b>¶
還以所治蘘草蔽窖(不爾必有/為雜之患)將種前二十許¶
日開出水洮(深粃去/則無莠)即曬令燥種之依周官相¶
地所冝而糞種之汜勝之術曰牽馬令就穀¶
堆食數口以馬踐過為種無虸厭虸蚄蟲也¶
周官曰草人掌土化之法以物地相其冝而¶
為之種(鄭𤣥注云土化之法化之使美若汜勝之術也/以物地占其形色為之種黄白冝以種禾之屬)凢¶
糞種騂剛用牛赤緹用羊墳壤用麋渴澤用¶
鹿鹹潟用貊勃壤用狐埴壚用豕彊㯺用蕡¶
輕㸑用犬(此草人軄鄭𤣥注曰凡所以糞種者皆謂煮&KR0145;汁/也赤緹縓色也渴澤故水處也潟鹵也貊貒也勃)¶
(壤粉解者埴壚黏䟽者強㯺強堅者輕㸑輕脆者故書騂為挈墳/作蚠杜子春挈讀爲騂謂地色赤而土剛強也鄭司農云用牛以)¶
<pb:KR3d0001_SBCK_001-7a>¶
(牛骨汁漬其種也謂之糞種墳壤多蚠/䑕也壤白色蕡麻也𤣥謂墳壤潤觧)淮南術曰從冬至¶
日數至來年正月朔日五十日者民食足不¶
滿五十日者日減一斗有餘日日益一斗汜¶
勝之書曰種傷濕鬰熱則生蟲也&KR0145;麥種&KR0049;¶
熟可穫擇穗大彊者斬束立場中之髙燥處¶
曝使極燥無令有白魚有輒揚治之&KR0145;乾艾¶
雜蔵之麥一石艾一把蔵以瓦器竹器順時¶
種之則收常倍取禾種擇髙大者斬一節下¶
把懸髙燥䖏苗則不敗欲知嵗所冝以布囊¶
盛粟等諸物種平量之埋隂地冬至後五十¶
<pb:KR3d0001_SBCK_001-7b>¶
日發取量之息最多者嵗所冝也崔寔曰平¶
量五榖各一升小罌盛埋垣北牆隂下餘法¶
同上師曠占術曰杏多實不蟲者來年秋禾¶
善五木者五榖之先欲知五榖但視五木擇¶
其木盛者來年多種之萬不失一也¶
　　　種穀第三(稗附岀稗/為粟𩔗故)¶
種穀(穀稷也名粟穀者五穀之揔名非止謂粟也然今人專以/稷為穀望俗名之耳爾雅曰粢稷也説文曰粟嘉穀實也)¶
(郭義㳟廣志曰有赤粟白莖有黑格雀粟有張公班有含黄倉有/青稷有雪白粟亦名白莖又有白藍下竹頭莖青白逯麥擢石精)¶
(盧狗蹯之名種云郭璞注爾雅曰今江東呼稷為粢孫炎曰稷粟/也按今世粟名多以人姓字為名囙亦有觀形立名亦有會義為)¶
(音加支穀焦金黄䳺/稱聊復載之云耳朱穀髙居黄劉猪獬道愍黄聒谷雀懊黄續命/黄百日糧有起婦黄辱稻糧奴子黃)¶
<pb:KR3d0001_SBCK_001-8a>¶
(履命一名麥争&KR0163;此十四種早熟耐旱免蟲聒谷黄辱稻糧二種/味美今堕車下馬㸔百群羊懸蛇赤尾罷虎黄雀民溱馬洩韁劉)¶
(黃/猪赤李浴黄阿摩糧東海黄石䮑民臥嵗蘇臥青莖青黒好黄附/南木隈隄黄宋冀癡指張黄兎脚青恵日黄冩風赤一睍)¶
(山鹺/頓/黄此二十四種穗皆有毛耐風免雀暴一睍黄一/種易舂寳珠黄俗得白張鄰黄白鹺穀䬲千黄張蟻白耿虎黄都)¶
(奴赤茄蘆黄薰猪赤魏爽黄白莖青竹根黄調母梁磊碨黄劉沙/白僧延黄赤粱穀靈忽黄獺尾青續得黄稈容青孫延黄猪矢青)¶
(煙熏黄樂婢青平夀黄鹿橛白鹺折筐黄/穇阿居黄赤巴粱鹿/蹄黄餓狗倉可憐黄米穀鹿橛青阿邏邏此三十八種中租火穀)¶
(白鹺榖調母粟二種味羙捍容青阿居黄猪矢青有三種味𢙣黃/橝糝樂婢青二種易舂竹葉青石抑闕創怪竹葉青一名胡穀水)¶
(黒穀忽泥青衝天棒雉子青鴟脚穀鴈頭青攬/堆黄青子規此十種晚熟耐水有蟲災則盡矣)¶
凡穀成熟有早晩苗稈有髙下收實有多少¶
質性有強弱米味有美惡粒實有息耗(早熟者/苗短而)¶
(收多晚熟者苗長而收少強苗者短黄穀之屬是也弱/苗者長青白黒是也收少者美而耗收多者𢙣而息也)地勢有¶
<pb:KR3d0001_SBCK_001-8b>¶
良薄(良田冝/種晚薄田冝種早良地非獨冝/晚早亦無害薄地冝早晚必不成實也)山澤有異冝¶
(山田種强苗以避風霜澤/田種弱苗以求華實也)順天時量地利則用力少¶
而成功多任情返道勞而無獲(入泉伐木登山求/魚手必虚迎風散)¶
(水逆坂走/圜其勢難)凢穀田緑豆小豆底為上麻黍胡麻¶
次之蕪菁大豆為下(常見𤓰底不减緑豆/本既不論聊復記之)良地一¶
畒用子五升薄地三升(此為植穀晚/田加種也)穀田必須¶
嵗易(䬇子則莠多而收/薄矣䬇尹絹反)二月三月種者為植禾四¶
月五月種者為穉禾二月上旬及麻菩(音倍/音勃)¶
楊生種者為上時三月上旬及清明節桃始¶
花為中時四月上旬及&KR0037;葉生桑花落為下¶
<pb:KR3d0001_SBCK_001-9a>¶
時嵗道冝晚者五月六月初亦得凡春種欲¶
深宜曵重撻夏種欲淺直置自生(春氣冷生遲不/曵撻則根虚雖)¶
(生輒死夏氣熱而生速曵撻遇雨必堅垎其春澤多者或/亦不湏撻必欲撻者冝須待白背濕撻令地堅硬故也)凡種¶
穀雨後為佳遇小雨宜接濕種遇大雨待薉¶
生(小雨不接濕無以生禾苗大雨不待白背濕/輾/則令苗瘦薉若盛者先鋤一徧然後納種乃佳也)春若遇¶
旱秋耕之地得仰壟待雨(春耕者/不中也)夏若仰壟匪¶
直盪汰不生兼與草薉俱出凡田欲早晚相¶
雜(防嵗道/有所冝)有閏之嵗節氣近後冝晩田然大¶
率欲早早田倍多於晩(早田浄而易治晚者蕪&KR0126;難治/其收任多少從嵗所冝非関早)¶
(晚然早榖皮薄米實而多/晚榖皮厚米少而虚也)苗生如馬耳則鏇鋤(諺曰&KR0082;/得穀馬)¶
<pb:KR3d0001_SBCK_001-9b>¶
(耳鏃初/角切)稀豁之處鋤而&KR0024;之(用功蓋不足言/利益動能百倍)凢五穀¶
唯小鋤為良(小鋤者非直省功穀亦陪勝大鋤/者草根繁茂用功多而收益少)良田率¶
一赤留一科(劉章耕田歌曰深耕穊種立苗&KR0082;䟽非其類者/鋤而去之諺云迴車倒馬擲衣不下皆十石而)¶
(收言大稀大穊/之收皆均平也)薄地㝷壠躡之(不耕/故)苗出壟則深¶
鋤鋤不猒數周而復始勿以無草而暫停(鋤/者)¶
(非止除草乃地熟而實多糠薄/米息鋤得十徧便得八米也)春鋤起地夏為除草故¶
春鋤不用觸濕六月巳後雖濕亦無嫌(春苗既/淺隂未)¶
(覆地濕鋤則地堅夏苗隂厚地不見日故雖濕亦無/害矣管子曰為國者使農寒耕而熱芸芸除草也)苗既出¶
壟每一經雨白背時輒以鐵齒&KR1564;楱縱横杷¶
而勞之(杷法令人坐上數以手斷去草草塞齒則/傷苗如此令地熟軟易鋤省力中鋒止)苗髙一¶
<pb:KR3d0001_SBCK_001-10a>¶
赤鋒之(三徧者/皆佳)耩(故項/反)者非不壅本苗深穀草益¶
實然令地堅硬乏澤難耕鋤得五徧巳上不¶
煩耩(必欲耩者刈穀之後即鋒菱/下令突起則潤澤易耕)凢種欲牛遲緩行¶
種人令促步以足躡壠底(牛遲則子匀足躡則苗茂足/跡相接者亦不可煩撻也)¶
熟速刈乾速積(刈早則鎌傷刈晚則穂折遇風則收减/濕積則藁爛積晚則損耗連雨則生耳)¶
凡五榖大判上旬種者全收中旬中收下旬¶
下收雜隂陽書曰禾生於棗或楊九十日秀¶
秀後六十日成禾生於寅壯於丁午長於丙¶
老於戊死於申惡於壬癸忌於乙丑¶
凡種五榖以生長壯日種者多實尤惡死日¶
<pb:KR3d0001_SBCK_001-10b>¶
種者收薄以忌日種者敗傷又用成收滿平¶
定日為佳汜勝之書曰小豆忌夘稻麻忌辰¶
禾忌丙黍忌丑秫忌寅未小麥忌戍大麥忌¶
子大豆忌申夘凡九穀有忌日種之不避其¶
忌則多傷敗此非虚語也其自然者燒黍穰¶
則害瓠(史記曰隂陽之家拘而多忌止可知其梗槩/不可委曲從之諺曰以時及澤為上䇿也)¶
禮記月令曰孟秋之月修宫室坯垣墻仲秋之¶
月可以築城郭穿竇窖修困倉(鄭𤣥曰為民當入物當藏/也墮曰竇方曰窖按諺曰)¶
(家貧無所有秋墻三五堵盖言秋墻堅/實土功之時一勞永逸亦貧家之寳也)乃命有司趣民收歛¶
務畜菜多積聚(始為御/冬之備)季秋之月農事備收(備猶/盡也)¶
<pb:KR3d0001_SBCK_001-11a>¶
孟冬之月謹蓋蔵循行積聚無有不歛(謂芻禾/薪蒸之)¶
(屬/也)仲冬之月農有不收蔵積聚者取之不詰¶
(此收歛尤急之時有人&KR0145;/者不罪所以警其主也)尚書考靈曜曰春鳥星昬¶
中以種稷(鳥朱鳥/鶉火也)秋虚星昬中以收歛(虚玄/枵也)莊子¶
長梧封人曰昔予為禾耕而鹵莽之(忙&KR0024;/反)則其¶
實亦鹵莽而報予芸而㓕裂之其實亦滅裂¶
而報予(郭象曰鹵莽㓕裂輕/脱末略不盡其分)予來年變齊(在細/反)深其¶
耕而熟耰之其禾繁以滋予終年猒飱孟子¶
曰不違農時榖不可勝食(趙岐注曰使民得務農不/違奪其農時則五穀饒穰)¶
(不可勝/食也)諺曰雖有智惠不如乘勢雖有鎡錤(上鎡/下其)¶
<pb:KR3d0001_SBCK_001-11b>¶
不如待時(趙岐曰乗勢居富貴之勢鎡錤田/器耒耜之屬待時謂農之三時)又曰五榖¶
種之美者也茍為不熟不如稊稗夫仁亦在¶
熟而已矣(趙岐曰熟成也五穀雖美種之不成不如/稊稗之草其實可食為仁不成亦猶是)淮南¶
子曰夫地勢水東流人必事焉然後水潦得¶
谷行(水勢雖東流人必事而/通之使得循谷而行也)禾稼春生人必加功焉¶
故五榖遂長(髙誘曰加功謂是/是/蓘芸耕之也遂成也)聴其自流待其¶
自生大禹之功不立而后稷之智不用禹決¶
江䟽河以為天下興利不能使水西流后稷¶
闢土墾草以為百姓力農然而不能使禾冬¶
生豈其人事不至㦲其勢不可也(春生夏長秋收/冬蔵四時不可)¶
<pb:KR3d0001_SBCK_001-12a>¶
(易/也)食者民之本民者國之本國者君之本是¶
故人君上因天時下盡地利中用人力是以¶
群生遂長五穀蕃殖教民養育六畜以時種¶
𣗳務修田疇滋殖桑麻肥磽髙下各因其冝¶
丘𨹧阪險不生五榖者𣗳以竹木春伐枯槁¶
夏取果蓏秋畜蔬食(菜食曰蔬/榖食曰食)冬伐薪蒸(火曰薪/水曰蒸)¶
以為民資是故生無乏用死無轉屍(轉棄/也)故先¶
王之制四海雲至而修封疆(四海雲至/二月也)蝦蟇鳴¶
燕降而通路除道矣(燕降/三月)隂降百泉則修橋梁¶
(隂降百/泉十月)昏張中則務𣗳穀(三月昏張星中於/南方朱鳥之宿)大火中即¶
<pb:KR3d0001_SBCK_001-12b>¶
種黍菽(大火昏/中六月)虚中即種宿麥(虛昏中/九月)昴星中則¶
收歛蓄積伐薪木(&KR0295;星西方白虎之宿/季秋之月收歛蓄積)所以應時修¶
備冨國利民霜降而𣗳榖冰泮而求穫欲得¶
食則難矣又曰為治之本務在安民安民之¶
本在於足用足用之本在於勿奪時(言不奪民/之農要時)¶
勿奪時之本在於省事省事之本在於節欲¶
(節上/欲貪)節欲之本在於反性(反其所受於/天之正性也)未有能揺其¶
本而靖其末濁其源而清其流者也夫日廽¶
而月周時不與人遊故聖人不貴尺璧而重¶
寸隂時難得而易失也故禹之趨時也履遺¶
<pb:KR3d0001_SBCK_001-13a>¶
而不納冠挂而不顧非争其先也而争其得¶
時也吕氏春秋曰苗其弱也欲孤(弱小也苗始生/小時欲得孤特)¶
(疏數遍則/茂好也)其長也欲相與俱(言相依植/不偃仆)其熟也欲¶
相扶(相扶持/不傷折)是故三以為族乃多粟(族聚/也)吾苗有¶
行故速長弱不相害故速大横行必得從行¶
必術正其行通其風(行行/列也)鹽鐵論曰惜草芳者¶
耗禾稼恵盗賊者傷良人汜勝之書曰種無期¶
因地為時三月榆莢時雨膏地強可種禾薄¶
田不能糞者以原蠶矢雜禾種種之則禾不¶
蟲又取馬骨剉一石以水三石煑之三沸漉¶
<pb:KR3d0001_SBCK_001-13b>¶
去滓以汁漬附子五枚三四日去附子以汁¶
和蠶矢羊矢各等分撓(呼老反/攪也)令洞洞如稠粥¶
先種二十日時以溲種如麥飯狀常天旱燥¶
時溲之立乾薄布數撓令則乾明日復溲天¶
隂雨則勿溲六七溲而止輒曝謹蔵勿令復¶
濕至可種時以餘汁溲而種之則禾稼不蝗¶
蟲無馬骨亦可用雪汁雪汁者五穀之精也¶
使稼耐旱常以冬蔵雪汁器盛埋於地中治¶
種如此則收常倍¶
汜勝之書區種法曰湯有旱災伊尹作為區¶
<pb:KR3d0001_SBCK_001-14a>¶
田教民糞種負水澆稼區田以糞氣為美非¶
必湏良田也諸山陵近邑髙危傾阪及丘城¶
上皆可為區田區田不耕旁地庶盡地力凢¶
區種不先治地便荒地為之以畒為率令一¶
畒之地長十八丈廣四丈八赤當横分十八¶
丈作十五町町間分為十四道以通人行道¶
廣一赤五寸町皆廣一赤五寸長四丈八赤¶
赤直横鑿町作溝溝一赤深亦一赤積穰於¶
溝間相去亦一赤嘗悉以一赤地積穰不相¶
受令弘作二赤地以積穰種禾黍於溝間夾¶
<pb:KR3d0001_SBCK_001-14b>¶
溝為兩行去溝兩邉各二寸半中央相去五¶
寸旁行相去亦五寸一溝容四十四株一畒¶
合萬五千七百五十株種禾黍令上有一寸¶
土不可令過一寸亦不可令减一寸¶
凡區種麥令相去二寸一行一溝容五十二¶
株一畒凡四萬五千五百五十株麥上土令¶
厚二寸¶
凡區種大豆令相去一赤二寸一溝容九株¶
一畒凢六千四百八十株(禾一斗有五萬一千餘粒/黍亦少此少許大豆一斗)¶
(一萬五/千餘粒)¶
<pb:KR3d0001_SBCK_001-15a>¶
區種荏令相去三赤¶
胡麻相去一赤¶
區種天旱常溉之一畒常收百斛¶
上農夫區方深各六寸間相去九寸一畒三¶
千七百區一日作千區¶
區種粟二十粒羙糞一升合土和之畒用種¶
二升秋收區别三升粟畒收百斛丁男長女¶
治十畒十畒收千石嵗食三十六石支二十¶
六年¶
中農夫區方九寸深六寸相去二赤一畒千¶
<pb:KR3d0001_SBCK_001-15b>¶
二十七區用種一升收粟五十一石一日作¶
三百區¶
下農夫區方九寸深六寸相去二赤一畒五¶
百六十七區用種六升收二十八石一日作¶
二百區(諺曰頃不比畒善謂多𢙣不如少善也西兖州刺史/劉仁之老成懿徳謂余言曰昔在洛陽於宅田以七)¶
(十步之地試為區田收粟三十六石然則一/畒之收有過百石矣少地之家所冝遵用之)¶
區中草生茇之區間草以利剗之若以鋤鋤¶
苗長不&KR0014;耘之者以&KR2505;鎌比地刈其草矣汜¶
勝之曰驗美田至十九石中田十三石薄田¶
一十石尹擇取减法神農復加之骨汁糞汁¶
<pb:KR3d0001_SBCK_001-16a>¶
種種剉馬骨牛羊猪麋鹿骨一斗以雪汁三¶
斗煑之三沸取汁以漬附子率汁一斗附子¶
五枚漬之五日去附子𢷬麋鹿羊矢分等置¶
汁中熟撓和之&KR0049;晏温又溲曝狀如后稷法¶
皆溲汁乾乃止若無骨煑繰蛹汁和溲如此¶
則以區種之大旱澆之其收至畒百石以上¶
十倍於后稷此言馬蠶皆蟲之先也及附子¶
令稼不蝗蟲骨汁及繰蛹汁皆肥使稼耐旱¶
終嵗不失於穫穫不可不速常以急疾為務¶
芒張葉黄撻穫之無疑¶
<pb:KR3d0001_SBCK_001-16b>¶
穫禾之法熟過半斷之孝經援神契曰黄白¶
土冝禾説文曰禾嘉穀也以二月始生八月¶
而熟得之中和故謂之禾禾木也木王而生¶
金王而死崔寔曰二月三月可種植禾美田¶
欲稠薄田欲稀汜勝之書曰稙禾夏至後八¶
十九十日常夜半&KR0049;之天有霜若白露下以¶
平明時令兩人持長索相對各持一端以㮣¶
禾中去霜露日出乃止如此禾稼五榖不傷¶
矣汜勝之書曰稗既堪水旱種無不熟之時¶
又特滋茂盛易生蕪&KR0126;良田畒得二三十斛¶
<pb:KR3d0001_SBCK_001-17a>¶
冝種之備㓙年稗中有米熟時𢷬取米炊食¶
之不减粱米又可釀作酒(酒𫝑美釅尤踰黍秫魏武/使典農種之頃收二千斛)¶
(斛得米三四斗大儉可磨食也/若值豊年可以飯牛馬猪羊)蟲食桃者粟貴楊泉物¶
理論曰種作曰稼稼猶種也收歛曰穡穡猶¶
收也古今之言云爾稼農之本穡農之末本¶
輕而末重前緩而後急稼欲熟收欲速此良¶
農之務也漢書食貨志曰種穀必雜五種以¶
備災害(師古曰嵗田有冝及水旱之利/也種即五榖謂黍稷麻麥豆也)田中不得有𣗳¶
用妨五穀(五穀之田不冝樹果諺曰桃李不言下自成蹊匪/直妨耕種損禾苗抑亦堕夫之所休息竪子之所)¶
(嬉遊故管子曰桓公問於飢寒室屋漏而不治垣墻壊而不築為/之奈何管子對曰沐𡍼樹之枝公令謂左右伯沐涂樹之枝朞年)¶
<pb:KR3d0001_SBCK_001-17b>¶
(民被布帛治屋築垣墻公問此何故管子對曰齊夷華之國也一/樹而百乘息其下以其不稍也衆鳥居其上丁壯者挾九操彈居)¶
(其下終日不㱕父老謝枝而論終日不去今吾沐凃𣗳之枝/日方中無尺隂行者疾走父老㱕而治産丁壯㱕而有業)力耕¶
數耘收穫如㓂盗之至(師古曰力謂勤作之也如冦盗/之至謂促遽之甚恐為風而所)¶
(師古曰/損)還廬樹桑(還繞也)菜茹有畦(爾雅曰菜謂之/不熟/曰饉&KR0188;菜緫名也凡草)¶
(菜可食通名曰蔬案生曰菜/熟曰茹猶生曰草死曰廬)𤓰瓠果蓏(郎果反應劭曰木實曰/果草實曰蓏張晏曰有)¶
(在樹曰果在地曰蓏鄭𤣥注周官曰果/核曰果無核曰蓏臣瓉案木上曰果地上曰蓏説文曰在木曰果在/草曰蓏許慎注淮南子曰)¶
(桃李屬蓏瓠屬郭璞注爾雅曰果木子也髙誘注吕氏春秋曰有/實曰果無實曰蓏宋沈約注春秋元命苞曰木實曰果蓏𤓰瓠之)¶
(屬王廣注易傳曰/果蓏者物之實)殖於疆易(張晏曰至此易主故曰易師古/曰詩小雅信南山云中田有廬)¶
(疆易有𤓰/即謂此也)雞豚狗彘毋失其時女脩蠶織則五¶
十可以衣帛七十可以食肉入者必持薪樵¶
<pb:KR3d0001_SBCK_001-18a>¶
輕重相分班白不提挈(師古曰班白者謂髮雜色也/不提挈者所以優老人也)¶
冬民既入婦人同巷相從夜績女工一月得¶
四十五日(服䖍曰一月之中又得夜半/為十五日凡四十五日也)必相從者所以¶
省費燎火同巧拙而合習俗(師古曰省費燎火之/費也燎所以為明火)¶
(所以為溫巴/燎音力召反)董仲舒曰春秋他穀不書至於麥¶
禾不成則書之以此見聖人於五穀最重麥¶
禾也¶
趙過為捜粟都尉過能為代田一畮二甽(師古/曰甽)¶
(壟也音工犬/反字或作𤱶)嵗代處故曰代田(師古曰/代易也)古法也后¶
稷始甽田以二耜為耦(師古曰併/兩耜而耕)廣赤深赤曰¶
<pb:KR3d0001_SBCK_001-18b>¶
甽長終畮一畮三甽一夫三百甽而播種於¶
甽中(師古曰播布也/種謂榖子也)苗生葉以上稍耨隴草(師古曰/耨鋤也)¶
因隤其土以附苗根(師古曰隤謂/下之也音頽)故其詩曰或芸或¶
芓黍稷儗儗(師古曰小雅甫田之詩儗儗/盛貎芸音云芓音子儗音擬)芸除草也耔¶
附根也言苗稍壯每耨輒附根比盛暑隴盡¶
而根深(師古曰比/音必𥧌反)能風與旱(師古曰能/讀曰耐也)故儗儗而¶
盛也其耕耘下種田器皆有便巧率十二夫¶
為田一井一屋故畮五頃(鄧展曰九夫為井三夫為/屋夫百畊於古為十二頃)¶
(故百步為畮漢時二百四十步/為畮古千二百畮則得今五頃)用耦犁二牛三人一嵗¶
之收常過縵田畮一斛以上(師古田縵田謂不為/甽者也縵音莫幹反)¶
<pb:KR3d0001_SBCK_001-19a>¶
善者倍之(師古曰善爲甽者以/過縵田二斛已上也)過使教田太常三輔¶
(蘓林曰太常主諸陵/有民故亦課田種)大農置功巧奴與從事爲作¶
田器二千石遣令長三老力田及里父老善¶
田者受田器學耕種養苗狀(蘓林曰爲/法意狀也)民或苦¶
少牛亡以趋澤(師古曰趨讀曰趣&KR0208;/及也澤雨之潤澤也)故平都令光¶
教過以人輓犁(師古曰輓/引也音晚)過奏光以爲丞教民¶
相與庸輓犁(師古曰庸功也言換功/共作也義亦與庸賃同)率多人者田日¶
三十畮少者十三畮以故田多墾闢過試以¶
離宫卒田其宫壖地(師古曰離宫别䖏之宫非天子所/常居也壖餘也官壖地謂外垣之)¶
(内内垣之外也諸緣河壖地廟垣壖地其義皆同守/離宫卒閑而無事因令於壖地爲田也壖音而緣反)課得穀¶
<pb:KR3d0001_SBCK_001-19b>¶
皆多其旁田畮一斛以上令命家田三輔公¶
田(李竒曰令使也命者教也令離宫卒教其家田公田也韋昭/曰命謂爵命者命家謂受爵命一爵為公士以上令得田公)¶
(田優之也師古/曰令音力成反)又教邉郡及居延城(韋昭曰居延張掖/縣也時有田卒也)¶
是後邉城河東弘農三輔太常民皆便代田用¶
力少而得穀多¶
齊民要術卷第一¶
