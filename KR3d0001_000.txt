# -*- mode: mandoku-view; -*-
#+TITLE: 齊民要術
#+DATE: 2015-09-11 03:53:17.415060
#+PROPERTY: ID KR3d0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB03n0136-000齊民要術-序.
<pb:KR3d0001_SBCK_000-1a>¶
齊民要術序(貴賤故謂之齊人者古今言/文記曰齊人無蓋藏如淳注)¶
　　　　　後魏髙陽太守賈　思勰　撰¶
蓋神農爲耒耜以利天下堯命四子教受要¶
時舜命后稷食爲政首禹制土田萬國作乂¶
殷周之盛詩書所述要在安民冨而教之管¶
子曰一農不耕民有飢者一女不織民有寒¶
者倉廩實知禮節衣食足知榮辱丈人曰四¶
體不勤五穀不分孰爲夫子傳曰人生在勤¶
勤則不匱語曰力&KR0014;勝貧謹&KR0014;勝禍蓋言勤¶
力可以不貧謹身可以避禍故李悝為魏文¶
<pb:KR3d0001_SBCK_000-1b>¶
侯作盡地力之教國以富强秦孝公用商君¶
急耕戰之賞傾奪鄰國而雄諸侯淮&KR0047;子曰¶
聖人不耻身之賤也愧道之不行也不憂命¶
之長短而憂百姓之窮是故禹爲治水以身¶
鮮於陽盱之河湯由苦旱以身禱於桑林之𥙊¶
神農憔悴堯瘦癯舜&KR0058;黒禹胼胝由此&KR0026;之¶
則聖人之憂勞百姓亦甚矣故自天子以下¶
至于庶人四肢不勤思慮不用而事治求贍¶
者未之聞也故田者不强囷倉不盈將相不¶
强功烈不成仲長子曰天爲之時而我不農¶
<pb:KR3d0001_SBCK_000-2a>¶
穀亦不可得而取之青春至焉時雨降焉始¶
之耕田終之簠簋惰者釡之勤者鍾之矧夫¶
不爲而尚乎食也㢤譙子曰朝發而夕異宿¶
勤則菜盈傾筐且苟有羽毛不織不衣不能¶
茹草飲水不耕不食安可以不自力㢤&KR0303;錯¶
曰聖王在上而民不凍不飢者非&KR0014;耕而食¶
之織而衣之爲開其資財之道也夫寒之於¶
衣不待輕煖飢之於食不待甘旨飢寒至身¶
不顧廉恥一日不再食則飢終&KR0010;不製衣則¶
寒夫腹飢不得食體寒不得衣慈母不能保¶
<pb:KR3d0001_SBCK_000-2b>¶
其子君亦安能以有民夫珠玉金銀飢不可¶
食寒不可衣粟米布帛一日不得而飢寒至¶
是故明君貴五糓而賤金玉劉陶曰民可百¶
年無貨不可一朝有飢故食爲至急陳思王¶
曰寒者不貪尺玉而思短&KR0260;飢者不願千金¶
而羙一食千金尺玉至貴而不若一食短&KR0260;¶
之惡者物時有所急也誠㢤言乎神農倉頡¶
聖人者也其於事也有所不能矣故趙過始¶
爲牛耕實勝耒耜之利蔡倫立意造&KR0083;豈方¶
縑牘之煩且耿壽昌之常平倉桑弘羊之均¶
<pb:KR3d0001_SBCK_000-3a>¶
輸法益國利民不朽之術也諺曰智如禹湯¶
不如嘗更是以樊遲請學稼孔子答曰吾不¶
如老農然則聖賢之智猶有所未達而况於¶
凡庸者乎猗頓魯窮士聞陶朱公冨問術焉¶
告之曰欲速冨畜五㹀乃畜牛羊子息萬計¶
九真廬江不知牛耕每致困乏任延王景乃¶
令鑄作田器教之&KR1774;闢嵗嵗開廣百姓充給¶
燉煌不曉作耬犁及種人牛功力旣費而收¶
穀更少皇甫隆乃教作耬犁所省庸力過半¶
得穀加五又燉煌俗婦女作裙孿縮如羊腸¶
<pb:KR3d0001_SBCK_000-3b>¶
用布一匹隆又禁改之所省復不貲茨充爲¶
桂陽令俗不種桑無𧖟織絲麻之利𩔗皆以¶
麻枲頭貯衣民惰窳(切/羊主)少麤履足多剖裂¶
血岀盛冬皆然火燎炙充教民益種桑柘養¶
𧖟織履復令種紵麻數年之間大頼其利衣¶
履温煖今江南知桑𧖟織履皆充之教也五¶
原土冝麻枲而俗不知織績民冬月無衣種¶
細草臥其中見吏則衣草而岀崔寔爲作紡¶
績織絍之具以教民得以免寒苦安在不教¶
乎黄覇爲頴川使郵亭郷官皆畜雞豚以贍¶
<pb:KR3d0001_SBCK_000-4a>¶
鰥寡貧窮者及務耕桑節用殖財種樹鰥寡¶
孤獨有死無以葬者郷部書言覇具為區處¶
某所大木可以為棺某亭豚子可以𥙊吏徃¶
皆如言龔遂為渤海勸民務農桑令口種一¶
株榆百本䪥五十本葱一畦韭家二母&KR3007;五¶
母雞民有帶持刀劍者使賣劍買牛賣刀買犢¶
曰河爲帶牛佩犢春夏不得不趣田畒秋冬¶
課收歛益蓄果實菱芡吏民皆冨實召信臣¶
爲南陽好爲民興利務在冨之躬&KR0134;耕農岀¶
入阡陌止舍離郷亭稀有安居時行視郡中¶
<pb:KR3d0001_SBCK_000-4b>¶
水泉開通溝瀆起水門提閼凡數十處以廣¶
漑&KR0517;民得其利蓄積有餘禁止嫁娶送終奢¶
靡務岀於儉約郡中莫不耕稼力田吏民親¶
愛信臣號曰召父僮种為不其令率民養一¶
猪雌雞四頭以供祭祀死買棺木顔裴爲京¶
兆乃令整阡陌𣗳桑果又課以閑月取材使¶
得轉相教匠作車又課民無牛者令畜豬投¶
貴時賣以買牛始者民以爲煩一二年間家¶
有丁車大牛整頓豊足王丹家累千金好施¶
與周人之急每&KR0010;時農收後察其强力收多¶
<pb:KR3d0001_SBCK_000-5a>¶
者輒歴載酒肴從而勞之便於田頭𣗳下飲¶
食&KR0134;勉之因留其餘肴而去其惰孏者獨不¶
見勞各自恥不能致丹其後無丕力田者聚¶
落以至殷冨杜畿爲河東課民畜㹀牛草馬¶
下逮雞豚皆有章程家家豐實此等豈好爲¶
煩擾而輕貴損㢤蓋以庸人之性率之則自¶
力縦之則惰窳耳故仲長子曰叢林之下爲¶
倉庾之坻魚龞之堀為耕稼之愓者此君長¶
所用心也是以太公封而斥鹵播嘉穀鄭白¶
成而𨵿中無飢年蓋食魚鱉而藪澤之形可¶
<pb:KR3d0001_SBCK_000-5b>¶
見&KR0026;草木而肥嘵之𫝑可知又日稼穡不修¶
桑果不茂畜産不肥鞭之可也柂落不完垣¶
墻不牢掃除不淨笞之可也此督課之方也¶
且天子親耕皇后親𧖟况夫田父而懷窳惰¶
乎李衡於武𨹧龍陽汎洲上作宅種甘橘千¶
𣗳臨死勑兒曰吾州里有千頭木奴不責汝¶
衣食嵗上一匹絹亦可足用矣呉末甘橘成¶
嵗得絹數千匹恒稱太史公所謂江陵千𣗳¶
橘與千户侯等者也樊重欲作器物先種梓¶
&KR0238;時人嗤之然積以嵗月皆得其用向之笑¶
<pb:KR3d0001_SBCK_000-6a>¶
者咸求假焉此種植之不可巳巳也諺曰一¶
年之計莫如𣗳穀十年之計莫如𣗳木此之¶
謂也書曰稼穡之艱難孝經曰用天之道因¶
地之利謹身節用以養父母論語曰百姓不¶
足君孰與足漢文帝曰朕爲天下守財矣安¶
敢妄用㢤孔子曰居家理治可移於官然則¶
家猶國國猶家是以家貧則思良妻國亂則¶
思良相其義一也夫財貨之生旣艱難矣用¶
之又無節凡人之性好&KR0180;惰矣率之又不䔍¶
加以政令失所水旱爲災一穀不登胔腐相¶
<pb:KR3d0001_SBCK_000-6b>¶
&KR0071;古今同患𫠦不能止也嗟乎且飢者有過¶
甚之願渴者有兼量之情旣飽而後輕食旣¶
暖而後輕衣或由年穀豐穰而忽於蓄積或¶
由布帛優贍而輕於施與窮窘之來𫠦由有¶
漸故管子曰桀有天下而用不足湯有七十¶
二里而用有餘天非獨為湯雨菽粟也蓋言¶
用之以節仲長子曰鮑魚之肆不自以氣爲¶
臭四夷之人不自以食為異生習使之然也¶
居積習之中見生然之事夫孰自知非者也¶
斯何異蓼中之蟲而不知藍之甘乎今採捃¶
<pb:KR3d0001_SBCK_000-7a>¶
經傳爰及歌謡詢之老成驗之行事起自耕¶
農終於醯醢資生之業靡不畢書號曰齊民¶
要術凡九十二篇分為十卷卷首皆有目錄¶
於文雖煩尋覧差易其有五穀果蓏非中國¶
所殖者存其名目而巳種蒔之法蓋無聞焉¶
捨本逐末賢哲所非日冨嵗貧飢寒之漸故¶
啇賈之事闕而不錄花草之流可以悅目徒¶
有春花而無秋實匹諸浮僞盖不足存鄙意¶
曉示家童未敢聞之有識故丁寧周至言提¶
其耳毎事指斥不尚浮辭覧者無或&KR0339;焉¶
<pb:KR3d0001_SBCK_000-7b>¶
<pb:KR3d0001_SBCK_000-7b>¶
雑說¶
夫治生之道不仕則農若昧於田疇則多匱¶
乏只如稼穯之力雖未逮扵老農規畫之間¶
&KR0060;自同扵后稷所為之術條列後行¶
凡人家營田湏量已力寧可少好不可多惡¶
假如一具牛緫營得小畝三頃據齊地大畝¶
一頃三十五畝也每年二易必奠頻種其雜¶
田地即是来年穀資欲善其事先利其器悅¶
以使人人忘其勞且湏調習器械務令快利¶
秣飼牛畜事須肥徤撫恤其人常遣歡悅觀¶
<pb:KR3d0001_SBCK_000-8a>¶
其地𫝑乾濕得𫠦示秋收了先耕蕎麥地次¶
耕餘地務遣深細不得趂多看乾濕隨時蓋¶
磨著切見世人耕了仰著土塊並待孟春盖¶
若冬乏氷雪連夏亢陽徒道秋耕不堪下種¶
無問耕得多少皆湏旋盖磨如法如一具牛¶
兩箇月秋耕計得小畒三頃經冬加料餵至¶
十二月内即須排比農具使足一入正月&KR0004;¶
未開陽氣上即更盖所耕得地一徧凡田地¶
中有良有薄者即湏加糞糞之其踏糞法凡¶
人家秋收治田後場上所有穰穀&KR3491;等並湏¶
<pb:KR3d0001_SBCK_000-8b>¶
收貯一處每日布牛脚下三寸厚每平旦收¶
聚堆積之還依前布之经宿郎堆聚計經冬¶
一具牛踏成三十車糞至十二月正月之間¶
即載糞糞地計小畒畒别用五車計糞得六¶
畒匀攤耕盖著未湏轉起自地亢後但所耕¶
地隋餉盖之待一段緫轉了即横盖一徧計¶
正月二月兩䓢月又轉一徧然後㸔地冝納¶
粟先種黑地微帶下地即種糙種然後種髙¶
壤白地其白地候寒食後榆莢盛時納種以¶
次種大豆油麻等田然後轉所糞得地耕五¶
<pb:KR3d0001_SBCK_000-9a>¶
六徧每耕一徧蓋兩徧最後盖三徧還縱横¶
盖之侯昏房心中下&KR0112;種無問穀小畒一升¶
下子則稀穊得所侯&KR0112;粟苗未與壠齊即鋤¶
一徧&KR0112;經五日更報鋤第二徧侯未&KR0345;老畢¶
報鋤第三徧如無力即止如有餘力秀後更¶
鋤第四徧油麻大豆並鋤兩徧止亦不厭早¶
鋤穀苐一徧便科定每科只留兩莖要不得¶
留多每科相去一赤兩壟頭空務欲深細第¶
一徧鋤未可全深茅二徧唯深是求第三徧¶
較淺於第二徧第四徧較淺¶
<pb:KR3d0001_SBCK_000-9b>¶
凡蕎麥五月耕絰三十五日草爛得轉并種¶
耕三徧立秋前後皆十日内種之假如耕地¶
三徧即三重著子下兩重子黒上頭一重子¶
白皆是白汗滿似如濃即須收刈之但對梢¶
相荅鋪之其白者日漸盡變為黒如此乃為¶
得𫠦若待上頭緫黒半已下黒子盡總落矣¶
其𫠦糞種&KR0112;地亦刈&KR0112;子即耕兩徧熟盖下¶
糠麥至春鋤三徧止¶
凡種小麥地以五月内耕一徧看乾濕轉之耕三¶
徧為度亦秋社後即種至春能鋤得兩徧最好¶
<pb:KR3d0001_SBCK_000-10a>¶
凡種麻地須耕五六徧倍蓋之以夏至前十日¶
下子亦鋤兩徧仍須用心細意抽拔全稠閙細¶
弱不堪留者即去却一切但依此法除蟲災外¶
小小旱不至全損何者縁蓋磨數多故也又¶
鋤耨以時諺曰鋤頭三寸澤此之謂也堯湯旱¶
澇之年則不敢保雖然此乃常式古人云耕¶
鋤不以水旱息功必𫉬豐年之收如去城郭近¶
務須多種苽菜茄子䓁且得供家有餘岀賣¶
只如十畒之地灼然良沃者選得五畒二畒半¶
種葱二畒半種諸雜菜似邵平者種苽蘿蔔其¶
<pb:KR3d0001_SBCK_000-10b>¶
萊每至春二月内選良沃地二畒熟種葵蒿苣¶
作畦栽蔓菁收子至五月六月拔諸萊先熟並¶
順盛寰亦收子訖&KR0063;空閑地種蔓菁萵苣蘿蔔¶
等看稀稠鋤其科至七月六日十四日如有車¶
牛盡割賣之如自無車牛輪與人即取地種秋¶
菜葱四月種蘿蔔及葵六月種蔓菁七月種芥¶
八月種苽二月種如擬種苽四畒留四月種並鋤¶
十徧蔓菁芥子並鋤两徧葵蘿蔔鋤三徧葱但倍¶
鋤四徧白豆小豆一時種齊熟且免摘角但能依¶
此方法即萬不失一¶
<pb:KR3d0001_SBCK_000-11a>¶
#+PROPERTY: JUAN 0
#+PROPERTY: FILE SB03n0136-000齊民要術-後序.
<pb:KR3d0001_SBCK_000-12a>¶
齊民要術序¶
紹興甲子夏四月十八日龍舒張使君專使¶
貽書曰比因暇日以齊民要術刋板成書將¶
廣其傳求僕爲序以冠其首謹按齊民要術¶
舊多行於東州僕在兩學時東州士夫有以¶
要術中種植蓄飬之法爲一時羙談僕喜聞¶
之欲求善本寓目而不得今使君得之於¶
薌林居士向伯恭伯恭自少留意問學故一¶
時名士大夫多與之遊而喜傳之書蓋此書¶
乃天聖中崇文院校本非¶
<pb:KR3d0001_SBCK_000-12b>¶
朝廷要人不可得使君得之刋于州治欲使¶
天下之人皆知務農重榖之道使君之用心¶
可知矣僕嘗觀周公戒成王以無逸之書有¶
曰不知稼穡之艱難乃逸乃諺既誕否則侮¶
厥父母曰昔之人無聞知夫惟不知稼穡之¶
艱難其禍至於侮厥父母而不知懼其害教¶
豈小小者哉嘗謂古今親民之官莫如守令¶
故守令皆以勸農爲職漢循吏如召信臣龔¶
遂軰𩔗皆躬勸耕農出八阡陌至於使民賣¶
刀買犢賣劍買牛者今使君以書載耕稼之¶
<pb:KR3d0001_SBCK_000-13a>¶
要足以爲齊民法其爲賢當不在西漢循吏¶
之下况舒之爲州沃壤千里冨饒魚稻爰自¶
吳魏以來爲耕戍實邊之地又得賢使君勸¶
相乎其間其爲舒緩不疑矣僕流落州縣間¶
晩得小壘而爲之有民人社稷於此得使君¶
所遺墨本日以縱觀庶㡬有&KR0024;於斯民且無¶
負於勸農之官不亦幸乎使君名轔彦聲其¶
字濟南佳士也嘗爲越之上虞令縣多力穡¶
之農而令實爲之勸故租賦之入不勞而辦¶
又嘗爲九江郡丞而化行乎江漢之間自九¶
<pb:KR3d0001_SBCK_000-13b>¶
江擢守龍舒聞譽益羙功利益博又以其餘¶
力刋書累編貽訓于後他日得¶
君行道豈易量哉四月十八日左朝散郎權¶
發遣無爲軍主管學事兼管内&KR0134;農營田事¶
鎮江葛祐之序¶
<pb:KR3d0001_SBCK_000-14a>¶
