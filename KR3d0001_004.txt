# -*- mode: mandoku-view; -*-
#+TITLE: 齊民要術
#+DATE: 2015-09-11 03:53:17.614689
#+PROPERTY: ID KR3d0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB03n0136-004齊民要術-卷第四.
<pb:KR3d0001_SBCK_004-1a>¶
齊民要術卷第四¶
　　　　　　後魏髙陽太守賈　思勰　撰¶
　　　　　園籬第三十一¶
　　　　　栽𣗳第三十二¶
　　　　　種棗第三十三(諸法/附出)¶
　　　　　種桃柰第三十四¶
　　　　　種李第三十五¶
　　　　　種梅杏第三十六(杏李麨/附出)¶
　　　　　種棃第三十七¶
　　　　　種栗第三十八¶
<pb:KR3d0001_SBCK_004-1b>¶
　　　　　柰林檎第三十九¶
　　　　　種柿第四十¶
　　　　　安石榴第四十一¶
　　　　　種木𤓰第四十二¶
　　　　　種&KR0923;第四十三¶
　　　　　種茱茰第四十四¶
　　　　園籬第三十一¶
凡作園籬法於牆基之所方整深耕凡耕作¶
三壟中間相去各二赤秋上酸棗熟時收於¶
壟中槪種之至明年秋生髙三赤許間斸去¶
<pb:KR3d0001_SBCK_004-2a>¶
惡者相去一赤留一根必湏稀穊均調行伍¶
條直相當至明年春剥(勑傳/反)去横枝剥必留距¶
(若不留距侵皮/痕大逢寒即死)剥訖即編為巴籬隨冝夾縳務使¶
舒緩(急則不復/得長故也)又至明年春更剥其末又復編¶
之髙七赤便足(欲髙作者/亦任人意)匪直姦人慙笑而返¶
狐狼亦自息望而廽行人見者莫不嗟嘆不¶
覺白日西移遂忘前途尚逺盤&KR0074;瞻曯久而¶
不能去枳棘之籬折栁樊園斯其義也其種¶
栁作之者一赤一𣗳初即斜挿挿時即編其¶
種榆莢者一同酸棗如其栽榆與栁斜直髙¶
<pb:KR3d0001_SBCK_004-2b>¶
共人等然後編之數年成長共相蹙迫交柯¶
錯葉特似房櫳既圖龍蛇之形復冩鳥獸之¶
状縁𫝑嶔崎其貌非一若值巧人隨便採用¶
則無事不成尤宜作机其盤紓茀鬱竒文互¶
起縈布錦繡萬變不窮¶
　　　栽𣗳第三十二¶
凡栽一切𣗳木欲記其隂陽不令轉易(隂陽易/位則難)¶
(生小小栽者/不煩記也)大𣗳髠之(不髠風/揺則死)小則不髠先為深坑¶
内𣗳訖以水沃之著土令如薄泥東西南北¶
揺之良久(揺則泥入根間無不活者不摇/根虚多死其小𣗳則不煩爾)然後下土堅¶
<pb:KR3d0001_SBCK_004-3a>¶
築(近上三寸不築/取其柔濶也)時時溉灌常令潤澤(每澆水盡即以/燥土覆之覆則)¶
(保澤不然/則乾涸)埋之欲深勿令撓動凡栽𣗳訖皆不¶
用手捉及六畜觚突(戰國策曰夫栁縱横顛到𣗳之皆/生使千人𣗳之一人揺之則無生)¶
(栁/矣)凡栽𣗳正月為上時(諺曰正月可栽大𣗳/言得時則易生也)二月為¶
中時三月為下時然棗雞口槐兎目桑蝦蟇¶
眼榆負瘤散自餘雜木䑕耳䖟翅各其時(此等/名目)¶
(皆是葉生形容之所象似以此時栽種者葉皆即/生早栽者葉晚出雖然大率寧早為佳不可晚也)𣗳大率種¶
數旣多不可一一備舉凡不見者栽蒔之法¶
皆求之此條¶
淮南子曰夫移𣗳者失其隂陽之性則莫不¶
<pb:KR3d0001_SBCK_004-3b>¶
枯槁(髙誘曰/失猶易)¶
文子曰冬冰可折夏木可結時難得而易失¶
木方盛終日採之而復生秋風下霜一夕而¶
零(非/時)¶
(者功/難立)崔寔曰正月自朔暨晦可移諸𣗳竹漆桐梓¶
松栢雜木唯有果實者及望而止(望謂十/五日)過十¶
五日則果少實¶
食&KR0052;曰種名果法三月上旬斫取好直枝如¶
大母指長五赤内著芋魁中種之無芋大蕪¶
菁根亦可用勝種核核三四年乃如此大耳¶
<pb:KR3d0001_SBCK_004-4a>¶
可得行種¶
凡五果花盛時遭霜則無子常預於園中徃¶
徃貯惡草生糞天雨新晴北風寒切是夜必¶
霜此時放火作煴少得煙氣則免於霜矣¶
崔寔曰正月盡二月可剥𣗳枝二月盡三月¶
可掩𣗳枝(埋𣗳枝土中令生二/嵗已上可移種矣)¶
　　　種棗第三十三¶
爾雅曰壷棗邉要棗櫅白棗樲酸棗楊徹齊¶
棗遵羊棗洗大棗煑填棗蹶泄苦棗晢無實¶
棗還味棯棗(郭璞注曰今江東呼棗大而鋭上者為壺壺/猶瓠也要細𦝫今謂之鹿盧棗櫅即今棗子)¶
<pb:KR3d0001_SBCK_004-4b>¶
(白熟樲𣗳小實酢孟子曰養其樲&KR0037;遵實小而員紫黒色俗呼羊/矢棗孟子曰曽子嗜羊棗洸令河東猗氏縣出大棗子如雞卵蹶)¶
(泄子味苦晢不著子者還味短味也楊徹煑填未詳廣志曰河東/安邑&KR0037;東郡榖城紫棗長二寸西王母&KR0037;大如李核三月熟河内)¶
(及郡&KR0037;一名墟&KR0037;東海蒸&KR0037;洛暘夏白&KR0037;安平信都大&KR0037;梁國夫/人&KR0037;大白棗名曰蹙咨小核多肥三星&KR0037;駢白&KR0037;灌&KR0037;又有狗牙)¶
(雞心牛頭羊矢獮猴細𦝫之名又有氐&KR0037;木&KR0037;崎廉&KR0037;桂&KR0037;夕&KR0037;/也鄴中記石虎苑中有西王母&KR0037;冬夏有葉九月生花十二月乃)¶
(熟三子一赤又有羊角棗亦三子一赤抱朴子曰堯山有歴&KR0037;吳/氏本草曰大&KR0037;者名良棗西京雜記曰弱枝&KR0037;玉門&KR0037;西王母&KR0037;)¶
(棠棗青花棗赤心&KR0037;潘岳聞居賦有周文弱枝之&KR0037;丹&KR0037;案青州/有樂氏棗曹肌細核多膏肥美為天下第一父老相傳云樂毅破)¶
(齊時從燕齎来所種也齊郡西安廣饒二縣/所有名&KR0037;即是也今世有陵&KR0037;懅弄&KR0037;也)常選好味者¶
留栽之候棗葉始生而移之(&KR0037;性硬故生晚栽/早者堅垎生遲也)三¶
歩一𣗳行欲相當(地不/耕也)欲令牛馬履踐令浄(&KR0037;性/堅彊)¶
(不冝苗稼是以耕荒穢則蟲生/所以須浄地堅饒實故冝踐也)正月一日日出時反斧¶
<pb:KR3d0001_SBCK_004-5a>¶
班駮椎之名曰嫁&KR0037;(不斧則花而無實/斫則于萎而落也)候火蠶入¶
蔟以杖撃其枝間振去狂花(不打花繁/不實不成)全赤即¶
收收法日日撼(胡感/切)而落之為上(半赤而收者/肉未充滿乾)¶
(則色黄而皮皺将赤味亦不佳美/赤久不收則皮破復有烏鳥之患)¶
曬&KR0037;法先治地令淨(有草莱/令&KR0037;臭)布椽於箔下置棗¶
於箔上以朳聚而復散之一日中二十度乃¶
佳夜仍不聚(得霜露氣乾速成隂雨/之時乃聚而苫盖之)五六日後别¶
擇取紅軟者上高厨而暴之(厨上者巳乾雖/厚一赤亦不壞)擇去¶
胮爛者(胮者永下花留/之徒令汚&KR0037;)其未乾者曬曝如法其阜¶
勞之地不任耕稼者歴落種棗則任矣(棗性/炒故)¶
<pb:KR3d0001_SBCK_004-5b>¶
凡五果及桑正月一日鷄鳴時杷火遍照其¶
下則無蟲災¶
食&KR0052;曰作乾&KR0037;法新收蔣露於庭以&KR0037;著上¶
厚二寸復以新蒋覆之凡三日三夜撤覆露¶
之畢日曝取乾内屋中率一石以酒一升漱¶
著器中宻泥之經數年不敗也¶
&KR0037;油法鄭玄曰棗油𢷬棗實和以塗繒上燥¶
而形似油也乃成之¶
棗脯法切&KR0037;曝之乾如脯也¶
雜五行書曰舍南種&KR0037;九株辟縣官冝蠶桑¶
<pb:KR3d0001_SBCK_004-6a>¶
服&KR0037;核中人二七枚辟疾病能常服&KR0037;核中¶
人及其刺百邪不復干矣¶
種㮕棗法(隂地種之陽中則少實足霜色殷然/後乃收之早收者澀不任食之也)說文云¶
梬&KR0037;也似柿而小¶
作酸&KR0037;麨法(多收紅軟者箔土日曝令乾大釜中煑之水/僅自淹一沸即漉出盆研之生布絞取濃汁)¶
(塗盤上或盆中盛暑日曝便乾漸以手摩挲取為末以方寸匕/投一椀水中酸甜味足即成好漿逺行用和米麨飢渇俱當也)¶
　　　種桃柰第三十四¶
爾雅曰旄冬桃榹桃山桃(郭璞注曰旄桃子冬熟山/桃實如桃而不觧核廣志)¶
(曰桃有冬桃夏曰桃秋白桃襄桃其桃美也有秋赤桃廣雅曰抵/子者桃也本草&KR0052;曰桃梟在𣗳不落殺百鬼鄴中記曰石虎苑中)¶
(有句鼻桃重二斤西京雜記曰核桃櫻桃緗核桃霜桃言霜/下可食金城桃胡桃出西域甘美可食綺蔕桃含桃紫文桃)¶
<pb:KR3d0001_SBCK_004-6b>¶
桃柰桃欲種法熟時合肉全埋糞地中(直置凡/地則不)¶
(生生亦不茂桃性早實三/嵗便結子故不求穀也)至春既生移栽實地(若仍處糞中/則實小而味)¶
(苦/者)栽法以鍬合土掘移之(桃性易種難栽若離本/土率多死矣故湏然矣)又¶
法(桃熟時於牆南陽中煖處深寛為坑選取好桃數十枚擘取核/即内牛糞中頭向上取好爛糞和土厚覆之令厚赤餘至春桃)¶
(始動時徐徐撥去糞土皆應生芽合取核種/之萬不失一其餘以熟糞糞之則益桃味)桃性皮急四¶
年以上冝以刀竪&KR2030;其皮(不&KR2030;者皮/急則死)七八年便¶
老(老則/子細)十年則死(是以宜嵗/嵗常種之)又法(候其子細使附土/研去枿上生者復)¶
(為少桃如此/亦無窮也)¶
桃酢法桃爛自零者收取内之於瓮中以物¶
盖口七日之後既爛漉去皮核宻封閉之三¶
<pb:KR3d0001_SBCK_004-7a>¶
七日酢成香美可食¶
術曰東方種桃九根冝子孫除凶禍明桃柰¶
桃種亦同¶
櫻桃(者凡三種禮記曰仲夏之月天/爾雅曰楔荆桃郭璞曰今櫻桃廣雅曰楔桃大者如彈丸/子有長八分者有白色)¶
(子羞以含桃鄭玄注曰今謂之櫻桃慱物志曰櫻桃者或如彈丸/或如手指春秋冬夏花實竟嵗吳氏本草所說云櫻桃一名牛桃)¶
(一名/英桃)二月初山中取栽陽中者還種陽地隂中¶
者還種隂地(若隂陽易地則難生生亦不實此果性生隂地/既入園囿便是陽中故多難得生冝堅實之地)¶
(不可用/虚糞也)¶
蒲萄(漢武帝使張騫至大宛取蒲萄實於離宫别館旁盡種之/西域有蒲萄蔓延實並似蘡廣志曰蒲萄有黄白黒三種)¶
(者/也)蔓延性緣不能自舉作架以承之葉宻隂¶
<pb:KR3d0001_SBCK_004-7b>¶
厚可以避熱(十月中去根一歩許掘作坑收卷蒲萄悉埋之/近枝莖薄安黍穰彌佳無穰直安上弗得不冝)¶
(濕濕則氷凍二月中還出舒而上架性不耐寒不埋即死其嵗久/根莖麤大者冝逺根作坑勿令莖折其坑外處亦掘土并穰培覆之)¶
摘蒲萄法(逐熟者一一零疊一作摘取從本至末/悉皆無遺世人全房折殺者十不收一)¶
作乾蒲萄法(極熟者一一零疊摘取力子切去蔕勿令汁/出宻兩分指一分和内蒲萄中煑四五沸漉)¶
(岀隂乾便成矣非直滋味/倍勝又得夏暑不敗壊也)¶
藏蒲萄法(極熟時全房折取於屋下作廕坑坑内近地鑿壁/為孔挿枝於孔中選築孔使堅屋子置土覆之&KR0052;)¶
(冬不/異也)¶
　　　　種李第三十五¶
爾雅曰休無實李痤樓慮李駁赤李(廣志曰赤/李麥李細)¶
(小有溝道有黄建李青皮李馬肝李赤陵李有餻李肥黏似餻有/柰李離核李似柰有劈李熟必劈裂有&KR0052;李一名老李其𣗳數年)¶
<pb:KR3d0001_SBCK_004-8a>¶
(即枯有杏李味小酸似杏有黄扁李有夏李冬李十一月熟有春/季李冬花春熟荆州土地記曰房陵南郡有名李風土記曰南郡)¶
(細李四月先熟西晉傅玄賦曰河沂黄建房陵縹青西京雜記曰/有朱李黄李紫李緑李青李綺李青房李車下李顔囬李出魯合)¶
(枝李羗李燕李今世有木李實絶大而美又有中植李在麥後榖/前而熟者李欲栽李性堅實晚五嵗始子是以藉栽栽者三嵗便)¶
(結子/也)李性耐久𣗳得三十年老雖枝枯子亦不¶
細¶
嫁李法正月一日或十五日以塼石著李𣗳¶
歧中令實繁又法(臘月中以杖㣲打歧間正/月晦日復打之亦足子也)又法(以煑/寒食)¶
(醴酪火掭著𣗳枝間亦良𣗳/多者故多束枝以取火焉)李𣗳桃𣗳下並欲鋤去¶
草穢而不用耕墾(耕則肥而無實𣗳/下犁撥亦死之)桃李大率方¶
兩歩一根(大槪連隂則子細而味亦不佳管子曰三沃之土/其木冝梅李韓詩外傳云簡王曰春𣗳桃李夏得)¶
<pb:KR3d0001_SBCK_004-8b>¶
(陰其下秋得食其實春種蒺藜夏不得採/其實秋得剌焉寡政法曰二月從梅李也)¶
作白李法(用夏李色黄便摘取於鹽中挼之鹽入汁出然後/合鹽曬令萎手捻之令褊復曬更捻極褊乃止曝)¶
(使乾飲酒時以湯洗之/漉著&KR0097;中可下酒矣)¶
　　　　種梅杏第三十六¶
爾雅曰梅柟也時英梅也(郭璞注曰梅似杏實醋英/梅未聞廣志曰蜀名梅為)¶
(䕩大如鴈子梅杏皆可以為油脯黄梅以熟䕩作之詩義䟽云梅/杏類也𣗳及葉皆如杏而黑耳實赤於杏而醋亦可生噉也煑而)¶
(曝乾為蘇置羮臛韲中又可含以香口亦蜜蔵而食西京雜記曰/&KR0049;梅朱梅同心梅紫蔕梅燕脂梅麗枝梅案梅花早而白杏花晚)¶
(而紅梅實小而酸核有細文杏實大而甜核無文采白梅任調食/及韲杏則不任此用世人或不能辨言梅杏為一物失之逺矣廣)¶
(志曰榮陽有白杏鄴中有赤杏有黄杏有柰杏西京雜記曰文杏/材有文彩蓬莱杏東海都尉于台獻一株花雜五屯云是仙人所)¶
(食杏/也)栽種與桃李同¶
<pb:KR3d0001_SBCK_004-9a>¶
作白梅法(梅子酸核初成時摘取夜以鹽汁漬之晝則日曝/凢作十宿十浸十曝便成調鼎和韲所在多入也)¶
作烏梅法(亦以梅子核初成時摘取籠盛於突上薰/之令乾即成矣烏梅入藥不任調食也)¶
食經曰蜀中藏梅法(取梅極大者剥皮隂乾勿令得風/經二宿去鹽汁内蜜中月許更易)¶
(&KR0097;經年/如新也)¶
作杏李麨法(杏李熟時多收爛者盆中研之生布絞取濃汁/塗盤中日曝乾以手磨刮取之可和水漿及和)¶
(禾麨所在/入意也)¶
作烏梅欲令不蠧法(濃燒穰以湯沃之取汁以/梅投之使澤乃出蒸之)¶
釋名曰杏可以為油¶
神仙傳曰(董奉居廬山不交人為人治病不取錢重病得愈/者使種杏五株&KR0127;病愈為栽一株數年之中杏有)¶
(十數萬株欎欎然成林其杏子熟於林中所在作倉宣語買杏者/不湏求報但自取之具一器穀便得一器杏有人少穀徃而取杏)¶
<pb:KR3d0001_SBCK_004-9b>¶
# SB1_0354-019.png
# page missing
<pb:KR3d0001_SBCK_004-9b>¶
(海地紂寒不枯東王梨出海中别有/胊山梨張公大谷梨或作縻崔梨也)種者梨熟時全埋¶
之經年至春地釋分栽之多著熟糞及水至¶
冬葉落附地刈殺之以炭火燒頭二年即結¶
子(若櫓生及種而不栽者則著子遲每/梨有十許子唯二子生梨餘皆生杜)挿者彌疾挿法¶
用棠杜(棠梨大而細理杜次之桑梨大𢙣棗石榴/上挿得者為上梨雖治十收得一二也)杜如臂¶
已上皆任挿(當先種杜&KR0052;年後挿之至客俱下/亦得然俱下者杜死則不生也)杜𣗳大¶
者挿五枝小者或三或二梨葉㣲動為上時¶
將欲開莩為下時先作麻紉(支珍/反)纒十許匝¶
以鋸截杜令去地五六寸(不&KR0414;恐挿時皮披留杜髙/者梨枝葉茂遇大風則披)¶
(其髙留杜者梨樹早成然冝髙作蒿簟威杜/以土築之令没風時以籠盛梨則免披耳)斜㩥竹爲籖¶
<pb:KR3d0001_SBCK_004-10a>¶
剌皮木之際令深一寸許折取其羙梨枝陽¶
中者(隂中枝/則實少)長五六寸亦斜攕之令過心大小¶
長短與籖等以刀㣲&KR1937;梨枝斜攕之際剥去¶
黒皮(勿令傷青皮/青皮傷即死)㧞去竹籖即挿梨令至&KR1937;處木¶
邉向木皮還近皮挿訖以緜莫杜頭封熟泥¶
於上以土培覆今梨枝僅得出頭以土壅四¶
畔當梨上沃水水盡以土覆之勿令堅涸百¶
不失一(梨枝甚肥培土時宜愼/之勿使掌撥掌撥則折)其十字破杜者十不¶
收一(所以然者木裂/皮開虚燥故也)梨既生杜旁有葉出輒去之¶
(不去勢分/梨長必遲)¶
<pb:KR3d0001_SBCK_004-10b>¶
凡挿梨園中者用旁枝庭前者中心(勞枝𣗳下/易收中心)¶
(上聳/不妨)用根蒂小枝𣗳形可憘五年方結子鳩脚¶
老枝三年即結子而𣗳醜(呉氏本草曰金創乳婦不/可食梨梨多食則損人非)¶
(&KR0024;益之物産婦蓐中及疾病未愈食梨/多者無不致病欬逆氣上者尤冝慎之)¶
凡逺道取梨枝者下根即燒三四寸亦可行¶
數百里猶生¶
蔵梨法初霜後即收(霜多即不/得&KR0052;夏也)於屋下掘作¶
深&KR0315;坑底無令潤濕收梨置中不湏覆盖便¶
得經夏(接時必令好/接勿令損傷)¶
凡醋梨易水熟煑則甜美而不損人也¶
<pb:KR3d0001_SBCK_004-11a>¶
# SB1_0354-023.png
# page missing
<pb:KR3d0001_SBCK_004-12a>¶
　榛(周官曰榛似栗而小説文曰榛似梓實如小栗衛詩曰山有/蓁詩義疏云蓁栗屬或從木有兩種其一種大小枝葉皆如)¶
(栗其子形似杼子味亦如栗所謂𣗳之榛栗者其一種枝莖如木/蓼葉如牛李色生髙丈餘其核中悉如李生作胡桃味膏燭又美)¶
(亦可食噉漁陽遼代上黨皆饒/其枝莖生樵𤑔燭明而無煙)栽種與栗同¶
　　　　柰林檎第三十九¶
(廣志曰橏掩蓲柰也又曰柰有白青赤三種張掖有白柰酒泉有/赤柰西方例多柰家以為脯數十百斛以為蓄積如收蔵棗栗魏)¶
(明帝時諸王朝夜賜東城柰一區陳思王謝曰柰以夏熟今則冬/生物以非時為珍㤙以絶口為厚詔曰此奈從凉州来晉宫閣簿)¶
(曰秋有白柰西京雜記曰紫柰綠柰/别有素柰朱柰廣志曰理琴以赤柰)柰林檎不種但栽¶
之(種之雖生/而味不佳)取栽如壓桑法(此果根不浮蔵栽故/難求是以湏壓也)又¶
法(於𣗳旁數亦許掘坑&KR0165;其根頭/則生栽矣凡𣗳栽者皆然矣)栽如&KR0669;李法林檎¶
𣗳以正月二月中飜斧班䮂椎之則饒子¶
<pb:KR3d0001_SBCK_004-12b>¶
作柰麨法(拾爛柰内瓮中盆合口勿令蝇入六七日許當大/爛以酒淹病抨之令如粥状下水更抨以羅漉去)¶
(大如梳掌於日中曝/受子良久清澄㵼去汁更下水復抨如初臭看無氣乃止㵼去汁/置布於上以灰飲汁如作米粉法汁盡力)¶
(乾研作末便成甜酸/得所芳香非常也)¶
作林檎麨法(林檎赤熟時擘破去子心蔕日曬令乾或磨或/𢷬下細絹篩麤者更磨𢷬以細盡為限以方寸)¶
(七投於椀中即成美漿不去蔕則大苦合子得不度夏留心/則大酸若乾噉者以林檎麨一升和米麵二升味正調適)¶
作柰脯法(柰熟時中破/爆乾即成矣)¶
　　　種柿第四十¶
(説文曰柿赤實果也廣志曰小者如小杏又曰㮕&KR0037;味如柿晉陽/㮕肥細而厚以供御王逸曰苑中牛柿李尤曰鴻柿苦𤓰張衡曰)¶
(山柿左思曰胡畔之柿/潘岳曰梁侯烏椑之柿)柿有小者栽之無者取枝於¶
㮕&KR0037;根上揷之如挿梨法(令乾者/杮有𣗳乾者亦/東)¶
<pb:KR3d0001_SBCK_004-13a>¶
食經蔵柿法(柿熟時取之以灰汁燥再三度/乾令汁絶著器中&KR0052;十日可食)¶
　　　安石榴第四十一¶
(陸機曰張騫為漢使外國十八年得塗林塗林安石榴也廣志曰/安石榴有甜酸二等鄴中記云石虎苑中有安石榴子大如盂捥)¶
(其味不酸抱朴子曰積石山有苦榴周景式廬山記曰香爐峯頭/有大磐石可坐數百人垂生山石榴二月中作花色如石榴而小)¶
(淡紅敷紫蕚燁燁可愛京口記曰龍剛/縣有石榴西京雜記曰有甘石榴也)栽石榴法三月初¶
取枝大如手大指者斬令長一赤半八九枝¶
共為一窠燒下頭二寸(不燒則/漏汁矣)掘圓坑深一赤¶
七寸口徑赤豎枝於坑畔(圜布枝/令匀調也)置枯骨礓¶
石於枝間(骨石此是/𣗳性所冝)下土築之一重土一重骨¶
石平坎止(其土令没枝/頭一寸許也)水澆常令潤澤既生又¶
<pb:KR3d0001_SBCK_004-13b>¶
以骨石布其根下則科圓滋茂可愛(若孤根獨/立者雖生)¶
(亦不/佳焉)十月中以蒲藁裹而纒之(不裹則/凍死也)二月初乃¶
觧放若不能得多枝者取一長條燒頭圎屈¶
如牛拘而横埋之亦得然不及上法根彊早¶
成其拘中亦安骨石其斸根栽者亦圓布之¶
安骨石於其中也¶
　　　木𤓰第四十二¶
(爾雅曰楙木𤓰郭璞注曰實如小𤓰酢可食廣志曰木𤓰子可蔵/枝可為數号一赤百二十節衞詩曰投我以木𤓰毛公曰楙也詩)¶
(議䟽曰楙葉似柰葉實如小𤓰上黄似著粉香欲啖者截著熱/&KR0069;中令萎薦净洗以苦酒豉汁&KR0097;度之可案酒食&KR0097;封蔵百日乃)¶
(食之甚/益人)木𤓰種子及栽皆得&KR0953;枝亦生栽種與¶
<pb:KR3d0001_SBCK_004-14a>¶
李同¶
食經蔵木𤓰法(先切去皮煑令熟著水中車輪切百𤓰用/三升鹽&KR0097;一斗漬之晝曝夜内汁中取令)¶
(乾以餘汁&KR0097;蔵之/亦用濃杬汁也)¶
　　　　種椒第四十三¶
(爾雅曰檓大椒廣志曰胡椒出西域范子計然曰蜀椒出武都秦/椒出天水案今青州有蜀椒種本啇人居椒為業見椒中黒實乃)¶
(遂生意種之此種數千枝止有一根生數嵗之後更結子實芬/芳香形色與蜀椒不殊氣𫝑㣲弱耳遂分布栽移略通州境也)熟¶
時收取黒子(俗名&KR0923;目不用人手/數近捉之則不生也)四月初畦種之(治畦/下水)¶
(如種/葵法)方三寸一子篩土覆之令厚寸許復篩熟¶
糞以盖土上旱輒澆之常令潤澤生髙數寸¶
夏連雨時可移之移法先作小坑圓深三寸¶
<pb:KR3d0001_SBCK_004-14b>¶
以刀子圓&KR2030;椒栽合土移之於坑中萬不失¶
一(若㧞而移/者率多死)若移大栽者二月三月中移之先¶
作熟蘘泥掘出即封根合泥埋之(行百餘里/猶得生之)此¶
物性不耐寒陽中之𣗳冬湏草裹(不裹/即死)其生¶
小隂中者少禀寒氣則不用裹(所謂習以性成一/木之性寒暑易容)¶
(若朱藍之染能不易質故/觀鄰識士見友知人也)&KR0049;實口開便速收之天晴¶
時摘下薄布曝之令一日即乾色赤椒好(若隂/時收)¶
(者色黒/失味)其葉及青摘取可以為菹乾而末之亦¶
足充事養生¶
要論曰臘夜令持椒卧房牀傍無與人言内¶
<pb:KR3d0001_SBCK_004-15a>¶
井中除温病¶
　　　種茱茰第四十四¶
(食茱茰也山茱/茰則不任食)二月三月栽之冝故城隄冢髙燥¶
之處(凡於城上種蒔者先冝随長短掘壍停之經年然後於壍/中種蒔保澤汏壞與平地無差不爾者土堅澤流長物至)¶
(遲歴年倍多/樹木尚少)&KR0049;實開便收之挂著屋裏壁上令¶
&KR0315;乾勿使煙熏(煙熏則苦/而不香也)用時去中黒子(肉醤魚/鮓偏冝)¶
(所/用)¶
術曰井上冝種茱茰茱萸葉落井中飲此水¶
者無温病¶
雜五行書曰舎東種白楊茱茰三根増年益¶
<pb:KR3d0001_SBCK_004-15b>¶
夀除患害也又術曰懸茱茰子於屋内鬼畏¶
不入也¶
齊民要術卷第四¶
